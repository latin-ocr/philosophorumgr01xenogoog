cognitio ipsa argumenti gravitatese commendat, non mi-
nus commendatur veterum iu hoc studio praestantia et
auctoritate. Repetenda est enim philosophia a Graecis,
’ qui cum ingenii vigore maxime excelluerunt, tum cogi·
tandi et disserendi studio ita floruerunt, ut ab iis non
inventa modo haec disciplina, sed exculta atque ad
summam paene perfectionem sit adducta. Quis enim
ignorat, quanta semper fuerit Platonis et Aristotelis
auctoritas, quicum per multa secula principatum
in philosophia tenuissent, tum nostra etiam aetate
maximis doctorum hominum et philosophorum studiis
celebrantur. Hi tamen priusquam ad culmen illud
possent pervenire, quam multi exstiterunt doctrina
et ingenio excellentes, quorum studiis et inventis
patelactajam via est, quam illi sunt persecuti. Quam-
obrem et ad literarum cognitionem et ad eruditionis
fructum maximi est momenti, veterum illorum cogno-
scere monumenta quibus et seriorum scripta illus·
uantur, ct doctrinae incrementa fontesque aperiunturx
equibus ad tantam amplitudinem philosophia excrevit.

Si vero ad veteris philosophiae incunabula re·
cedamus, ejus initia non solum, ut plerarumque ar-
tium, fuerunt obscura, sed eadem diu quoque neglecta
atque a multis adeo contemta sunt et vituperata.
Philosophiae enim quum ea sit natura, quae non
certis adstricta regulis certisque finibus septa tenea-
tur, sed progrediatur semper et magis magisque se

 

